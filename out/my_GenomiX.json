[{"blogurl": "http://mygenomix.wordpress.com\n", "blogroll": [], "title": "my GenomiX"}, {"content": ["myGenomiX continua il suo viaggio alla scoperta delle aziende italiane che hanno scelto di puntare sul settore della genomica. Questa volta faccio tappa a Firenze, sede della NEXT Genomics . Ne parlo con il CEO Matteo Cerboneschi, PhD, che ci lavora dal 2009, cio\u00e8 da quando NEXT Genomics \u00e8 nata. Essendo uno degli ideatori di NEXT Genomics, Matteo \u2013 laureato in Scienze e Tecnologia dell\u2019Alimentazione e dottore di ricerca in Biotecnologie \u2013 \u00e8 sicuramente la persona pi\u00f9 adatta per raccontarci la storia e le finalit\u00e0 di questo progetto. \n Che cos\u2019\u00e8 NEXT Genomics? Hai voglia di raccontarmi la vostra storia? \nNEXT Genomics \u00e8 nata in seno a due crude considerazioni: una esclusivamente amara, legata all\u2019incapacit\u00e0 finanziaria dell\u2019Universit\u00e0 ad assorbire giovani ricercatori (precari), ed una sconsideratamente visionaria, relativa alla voglia di dimostrare che le idee sono spesso pi\u00f9 importanti dei budget e delle raccomandazioni. Quando questo gruppo di ragazzi \u201cterribili\u201d, di cui anche io facevo e faccio parte, decise di mettersi in gioco sfruttando in pieno le sue abilit\u00e0, non solo tecniche, ma anche organizzative e manageriali, NEXT Genomics non era che una sfumata visione, una qualche idea a cui tutti, pi\u00f9 o meno intensamente, credevamo. La possibilit\u00e0 di generare uno spin-off universitario completamente autonomo dalla gerarchia accademica, una sfida contro un sistema poco meritocratico che schiacciava i giovani e ne masticava capacit\u00e0 e sogni. Da questo grande senso di rivalsa, nell\u2019agosto del 2009, un notaio decise di apporre la sua firma, con la sua bella penna stilografica, in calce all\u2019atto di costituzione di NEXT Genomics, quello che in prima battuta fu da noi ribattezzato il primo \u201cspin-out\u201d d\u2019Italia. Oggi, dopo circa tre anni di duro lavoro, frullati dal mercato e dai suoi player (questo termine \u00e8 uno dei tanti che abbiamo dovuto imparare), NEXT Genomics fa parte dell\u2019incubatore Alimenta , all\u2019interno del Parco Tecnologico Padano di Lodi, motore e sostegno di tantissime idee imprenditoriali. E da Aprile del 2011 spin-off in pre-incubazione presso l\u2019Universit\u00e0 degli Studi di Firenze ( IUF, Incubatore Universitario Fiorentino ). Da Pirati a Corsari in soli tre anni. \n Sul sito leggo che vi occupate di service, counseling e problem solving nel settore della genomica, e vi rivolgete sia al pubblico che al privato. Qual \u00e8 il vostro cliente-tipo e che genere di servizi vi vengono richiesti con maggior frequenza? \nIl core business di NEXT Genomics ad oggi \u00e8 rappresentato dalla progettazione e dallo sviluppo di test genomici. Ma non per i pazienti, bens\u00ec per i Medici. Questo \u00e8 il primo e pi\u00f9 importante elemento di demarcazione fra NEXT Genomics e \u201ctutto il resto\u201d. Noi non lavoriamo \u201cmai\u201d con i pazienti, ma solo ed esclusivamente con i medici ed i professionisti del settore (vedi nutrizionista, odontoiatra ed altri). Non \u00e8 mai esistito un test AIDNA venduto in farmacia o su internet. Abbiamo pensato infatti di sviluppare questo servizio (il famoso service che ti incuriosisce) con il solo obiettivo di creare uno strumento utile, economicamente sostenibile e scevro da qualsiasi fregatura commerciale (vedi linea di prodotti correlati di tante aziende dei nostri giorni). I nostri test sono concepiti con un unico obiettivo: mettere in mano al tuo medico una guida genomica capace di mettere in luce pregi e difetti \u2013 sempre e comunque potenziali \u2013 del tuo organismo. \n I servizi che offrite sono piuttosto vari e richiedono competenze molto diversificate. Quali figure professionali \u00e8 possibile trovare nel team di Next Genomics? \nNEXT Genomics \u00e8 nata con una connotazione esclusivamente scientifica, non poteva essere diversamente vista l\u2019estrazione dei suoi fondatori. Ad oggi potremmo definirci un contenitore di competenze, una vera e propria rete, un network molecolare che mese dopo mese cresce a dismisura. Il comitato scientifico \u00e8 stato infatti allestito in base alle migliori competenze disponibili nel settore, con oltre undici professionisti di comprovata esperienza. Inoltre a suggellare il tutto \u00e8 arrivato il riconoscimento di una associazione scientifica internazionale, completamente indipendente, a nome ReGenera Research Group . Il comitato direttivo e scientifico di ReGenera, visibile su internet, annovera fra le sue fila alcuni dei pi\u00f9 grandi medici italiani, in tutti i settori sensibili per la progettazione dei nostri test. Non \u00e8 un caso che i test AIDNA siano gli unici in Italia ad essere stati \u201capprovati\u201d da un\u2019associazione scientifica indipendente. \n Parliamo dei vostri test genomici, i test AIDNA . I pacchetti che offrite sono molto variegati, si va dai test di nutrigenetica a quelli per l\u2019attivit\u00e0 sportiva, fino ai test per la calvizie e quelli anti-aging. Come sono stati realizzati i pannelli di SNP che avete scelto? Quali criteri sono stati utilizzati per includere una variazione piuttosto che un\u2019altra? \nSpesso nelle mie presentazioni orali quando parlo della metodologia con cui vengono allestiti questi panel cito una proverbiale locuzione latina, hic sunt leones. A dimostrazione che la selezione dei marcatori genomici, assieme alle caratteristiche strumentali, alla professionalit\u00e0 del personale ed alle certificazioni di qualit\u00e0, determinano nei fatti il potere analitico dei test genomici. Sbagliare marcatore significa sbagliare parametro, come se andando a farvi un\u2019analisi del sangue, alla vostra richiesta del livello di colesterolo totale vi consegnassero il punteggio di glicemia. Un errore che potremmo definire \u201cmarchiano\u201d, anche se in realt\u00e0 \u00e8 pi\u00f9 diffuso di quanto si pensi. I test AIDNA sono stati progettati sulla base delle specifiche competenze dei nostri medici, biologi e professionisti, sulla base delle pi\u00f9 recenti pubblicazioni scientifiche. Senza dimenticare che le Linee Guida del Ministero della Salute del 1998 offrono delle indicazioni pi\u00f9 che esaustive sul come e sul quando si scelgono determinati parametri genomici. \n Nel mondo della genomica personalizzata si discute se sia meglio offrire questi test tramite un professionista medico, piuttosto che venderli online direttamente ai consumatori. Voi che tipo di modalit\u00e0 di distribuzione avete scelto? E quanto costano i vostri test? \nHo gi\u00e0 risposto a questa domanda ma ho piacere di rimarcare un concetto descritto nella domanda precedente. Le Linee Guida per i test Genetici redatte dalla European Society of Human Genetics (ESHG) nel 2010 parlano chiaro: nessun test genetico, genomico nel nostro caso, sebbene sia questione di \u201clana caprina\u201d, al di fuori della rete medica. No internet, no farmacia. Ma soprattutto niente DTC (direct to consumer). Il Medico deve necessariamente fare da filtro, deve offrire quella consulenza in pre-vendita che \u00e8 necessaria ad orientare il paziente in questa scelta. Quante persone recuperiamo \u201cscontente\u201d dai servizi genomici su internet oppure dall\u2019occasione low cost in farmacia. Una vera piaga per il nostro settore. Chi vuole acquistare un test AIDNA va sul nostro sito, sceglie il medico pi\u00f9 vicino o pi\u00f9 adatto alla sua problematica, e fissa un appuntamento. Durante il primo incontro viene a conoscenza, direttamente dal medico, delle potenzialit\u00e0 e dei limiti di questo strumento. Per il costo invece posso fare un paragone molto semplice, il nostro pacchetto pi\u00f9 ampio, NEXT LIFE Plus, che a novembre conterr\u00e0 quasi 150 marcatori, scelto da atleti e societ\u00e0 sportive professionistiche (anche all\u2019interno della Serie A italiana) per la qualit\u00e0 e quantit\u00e0 delle informazioni genomiche, costa meno di un iPhone e non dura due anni, ma tutta la vita. Ovviamente ci sono anche versioni ridotte a costi \u201cridicoli\u201d. \n Recentemente, insieme a Keith Grimaldi, ho pubblicato un articolo sulla rivista Personalized Medicine ( qui un riassunto ), in cui denunciamo il problema della trasparenza nel settore dei test genetici. Secondo noi, le aziende di personal genomics dovrebbero rendere accessibili al pubblico, ad esempio, l\u2019elenco degli SNP analizzati, un esempio di referto e i riferimenti bibliografici che supportano la vendita del test. Un comportamento trasparente tutela il consumatore, proteggendolo da test inutili o dannosi. Voi cosa ne pensate? \nE\u2019 la strada giusta e questo tipo di problematica si supera anche attraverso la qualit\u00e0 delle risposte, dei report genomici. NEXT Genomics ad oggi non ha eguali nella qualit\u00e0 e quantit\u00e0 di informazioni che mette a disposizione del Medico. I nostri report non dicono solo che tu sei a rischio di diabete, ma identificano patway metabolici, contestualizzano geni e parametri biologici oltre ad applicare algoritmi matematici multi-locus progettati e sviluppati da NEXT Genomics. Oltre all\u2019analisi del problema offrono anche una \u201csoluzione\u201d pratica, in base a quello che abbiamo definito un \u201capproccio a cinque dita\u201d: approfondimenti diagnostici, alimenti, comportamenti, integrazione e terapie. Ogni marcatore e pi\u00f9 marcatori in uno stesso ambito applicativo inducono il nostro genetista medico, nella nostra societ\u00e0 infatti ogni professionalit\u00e0 \u00e8 stata selezionata su parametri qualitativi inderogabili, a suggerire una serie di azioni che poi il medico curante decider\u00e0 se applicare oppure no. \n Sull\u2019homepage del vostro sito c\u2019\u00e8 un link a un invitante quanto misterioso USB Genome , che per\u00f2 rimanda a una pagina web ancora in costruzione. Puoi darci qualche anticipazione? Cosa state progettando? \nUna rivoluzione, partendo da una citazione del mai abbastanza rimpianto Tiziano Terzani, secondo cui \u201cl\u2019unica rivoluzione possibile \u00e8 quella interiore\u201d. Abbiamo sviluppato dei nuovi chip che permetteranno di analizzare il 100% della parte variabile del nostro genoma, oltre 4 milioni di marcatori, con la possibilit\u00e0 di ricostruire digitalmente i nostri cromosomi, a cifre potenzialmente concorrenti con i nostri test pi\u00f9 completi. Il tutto non basato sulle attuali NGS, caratterizzate dal sequenziamento selvaggio, ma su di una struttura logica/informatica estremamente organizzata. Oggi in Italia esistono offerte di sequenziamento del Genoma a prezzi dichiarati \u201cridotti\u201d. NEXT Genomics uscir\u00e0 nel 2013 con un chip che coster\u00e0 in media 1/4 \u2013 1/6 dei concorrenti di mercato con una differenza sostanziale: un conto \u00e8 acquistare un bel quadro dal tratto marcato e dal colore nitido, il nostro USB-Genome, un conto invece acquistare un puzzle da 1.4 terabyte di pezzi da cui difficilmente se ne verr\u00e0 a capo. Una nuova frontiera, a disposizione della gente, a cifre realmente sostenibili, una rivoluzione che potrebbe davvero lanciarci tutti nell\u2019Era della Genomica, una speranza a mio avviso per tutte quelle \u201cmalattie rare\u201d che ancora oggi affliggono molti dei nostri figli."], "link": "http://mygenomix.wordpress.com/2012/10/27/aziende-di-genomica-in-italia-next-genomics-firenze/", "bloglinks": {}, "links": {"http://www.alimentaitalia.org/": 1, "http://www.tecnoparco.org/": 1, "http://www.usbgenome.com/": 1, "http://www.nextgenomics.it/": 2, "http://iuf.csavri.org/": 1, "http://www.regeneragroup.com/": 1, "http://mygenomix.wordpress.com/": 1}, "blogtitle": "my GenomiX"}, {"content": ["Oggi ho scoperto questo bellissimo video che spiega come funziona attualmente il sistema dell\u2019editoria scientifica, e come invece potrebbe diventare se si puntasse di pi\u00f9 sull\u2019Open Access. I disegni sono del noto fumettista Jorge Cham (quello di PhD Comics ), mentre le voci narranti sono di Nick Shockey ( righttoresearch.org ) e Jonathan Eisen ( phylogenomics.blogspot.it )."], "link": "http://mygenomix.wordpress.com/2012/10/26/open-access-explained/", "bloglinks": {}, "links": {"http://www.phdcomics.com/": 1, "http://www.righttoresearch.org": 1, "http://phylogenomics.blogspot.it/": 1}, "blogtitle": "my GenomiX"}, {"content": ["Le primarie del centrosinistra sono l\u2019evento politico del momento, negli ultimi due mesi non si parla d\u2019altro. Purtroppo, per\u00f2, se ne parla nel modo sbagliato. Le accuse reciproche non si basano infatti su punti specifici del programma, ma su altre questioni di cui francamente faccio volentieri a meno. Secondo il mio modesto punto di vista, la scelta del candidato dovrebbe dipendere dalla sua credibilit\u00e0 e affidabilit\u00e0, ma soprattutto dal programma che intende realizzare. Certo le buone intenzioni non sono sufficienti, i punti del programma devono essere attuati e tra il dire il fare ce ne passa. E\u2019 comunque evidente una cosa: del programma non si pu\u00f2 fare a meno. E\u2019 la condizione necessaria, bench\u00e9 non sufficiente. Sono andato quindi a vedere che cosa i due principali candidati hanno da dire a proposito dell\u2019argomento che pi\u00f9 mi tocca da vicino: la scienza. Ecco quindi i progetti di Bersani e Renzi per quanto riguarda universit\u00e0, ricerca e bioetica. La prima cosa che si nota leggendo i due programmi \u00e8 che quello di Renzi \u00e8 molto pi\u00f9 dettagliato: mentre Bersani sceglie pochi punti arricchiti da molti slogan ad effetto, il sindaco di Firenze descrive pi\u00f9 precisamente che cosa cercher\u00e0 di realizzare se dovesse vincere le primarie e successivamente le politiche. Ma veniamo ai punti che ci interessano. \n Universit\u00e0 \u2013 Una delle \u201cdieci idee per cambiare\u201d di Bersani (l\u2019idea denominata \u201cSapere\u201d ) \u00e8 dedicata all\u2019istruzione e alla ricerca. Per quanto riguarda l\u2019universit\u00e0, il segretario del PD si propone di arrestare la flessione delle iscrizioni ai corsi universitari (non dice per\u00f2 come intende farlo). Le priorit\u00e0 di Renzi sono altre. Il rottamatore fiorentino vorrebbe dare maggiore autonomia alle singole universit\u00e0: nella visione di Renzi, le universit\u00e0 italiane che vorranno attuare progetti di eccellenza didattica potranno decidere di alzare le tasse (saranno comunque previste delle compensazioni per i redditi medio-bassi). Un altro punto a cui Renzi tiene particolarmente riguarda l\u2019erogazione \u2013 da parte di istituti bancari convenzionati \u2013 di prestiti agli studenti, per il finanziamento degli studi e delle tasse d\u2019iscrizione. \n \n Ricerca \u2013 Bersani dichiara che la ricerca e l\u2019istruzione sono \u201cgli strumenti pi\u00f9 importanti per assicurare la dignit\u00e0 del lavoro e per combattere le diseguaglianze\u201d. Il leader del PD ritiene che sia necessario promuovere la ricerca scientifica e la ricerca di base in ambito umanistico, e inoltre investire sulla ricerca avanzata \u201cnei settori trainanti\u201d e \u201ca pi\u00f9 alto contenuto d\u2019innovazione\u201d. Un proposito abbastanza generico, cos\u00ec come l\u2019intenzione di \u201carrestare la sfiducia dei ricercatori\u201d. Renzi, piaccia o no, si presenta in modo diverso e appare pi\u00f9 concreto del suo rivale. Come in altri punti del programma, anche in questo la meritocrazia la fa da padrona. Il sindaco di Firenze vorrebbe rendere infatti pi\u00f9 meritocratica l\u2019erogazione dei finanziamenti alla ricerca, attraverso la messa a punto di un sistema di valutazione che favorisca la competizione tra universit\u00e0. In buona sostanza, secondo Renzi \u201ci dipartimenti universitari che reclutano male devono sapere che riceveranno sempre meno soldi pubblici\u201d. Con questo sistema, si vuole penalizzare le universit\u00e0 che reclutano i ricercatori sulla base di \u201clogiche familistiche e clientelari\u201d. Il raggiungimento di questo obiettivo dipender\u00e0 ovviamente dal sistema di valutazione, cio\u00e8 lo strumento con cui si misura il merito (e mettere a punto un simile strumento sar\u00e0 certamente pi\u00f9 complicato del previsto). Nel programma di Renzi ci sono anche incentivi fiscali per i contributi alla ricerca universitaria: detrazioni dalla base imponibile per le donazioni alla ricerca, e tassazione agevolata per chi investe negli spin-off universitari. Infine, si vuole istituire un fondo nazionale per la ricerca che sia gestito con criteri da venture capital. \n Fecondazione assistita \u2013 Sulla bioetica Bersani ricorda la laicit\u00e0 del diritto e sottolinea che \u201csu argomenti come la vita e la morte la politica deve conoscere il proprio limite\u201d. Non \u00e8 dichiarato esplicitamente, ma penso che Bersani alluda al testamento biologico e alla fecondazione assistita. Renzi \u00e8 pi\u00f9 chiaro : secondo lui, in materia di fecondazione assistita la legislazione attuale deve adeguarsi alla giurisprudenza italiana ed europea. In altre parole Renzi vuole rivedere la legge 40, che impedisce alle coppie fertili portatrici di malattie genetiche di accedere alla diagnosi preimpianto. Il sindaco di Firenze intende inoltre costituire un\u2019autorit\u00e0 apposita sul modello della Human Fertilisation and Embryology Authority . \n In conclusione, \u00e8 difficile fare un confronto serio delle due proposte, principalmente perch\u00e9 Bersani \u00e8 stato estremamente sintetico nel suo documento programmatico e di conseguenza non \u00e8 possibile capire quali azioni concrete intraprender\u00e0 una volta salito al governo. Traspare un interesse abbastanza astratto nei confronti della ricerca e dell\u2019istruzione universitaria (entrambe vanno supportate), mentre in materia di bioetica ci si deve attenere al principio della laicit\u00e0 del diritto. Renzi \u00e8 pi\u00f9 concreto praticamente su ogni punto: meritocrazia, maggiore autonomia per le universit\u00e0, prestiti agli studenti e agevolazioni fiscali per chi punta sulla ricerca. Quanto alla bioetica, anche qui Renzi \u00e8 chiarissimo: la legge sulla fecondazione assistita va cambiata. C\u2019\u00e8 inoltre l\u2019intenzione di creare un fondo nazionale per la ricerca e di istituire un\u2019autorit\u00e0 apposita che supervisioni tutti gli aspetti legati al trattamento dell\u2019infertilit\u00e0 e alla fecondazione in vitro. Chiudo dicendo che nessuno dei due candidati ha espresso un\u2019opinione a proposito degli OGM, un altro importante punto di contatto tra scienza e societ\u00e0. Ecco, ora avete qualcosa di pi\u00f9 concreto su cui basare la vostra scelta, nel caso in cui foste cos\u00ec temerari da decidere di partecipare alle primarie del centrosinistra. \n \n Il programma di Bersani \n Il programma di Renzi"], "link": "http://mygenomix.wordpress.com/2012/10/25/la-scienza-secondo-renzi-e-bersani/", "bloglinks": {}, "links": {"http://www.gov.uk/": 1, "http://www.matteorenzi.it/": 3, "http://www.bersani2013.it/": 3, "http://www.ilpost.it/": 1}, "blogtitle": "my GenomiX"}, {"content": ["Quella che pubblico oggi \u00e8 una bruttissima notizia. La Gruner+Jahr/Mondadori, editore di riviste storiche come Focus, ha intenzione di licenziare circa 60 persone (praticamente met\u00e0 della forza lavoro) e chiudere ben 8 testate: Focus extra, Focus domande e risposte, Focus Brain trainer, Wars, Biografie, Jack, Geo e Focus Wild. Tra queste ci sono riviste di tecnologia e di storia, ma soprattutto ci sono dei magazine che in Italia sono ormai diventati dei punti di riferimento nel panorama (altrimenti desolante) della divulgazione scientifica. \n A quanto pare, la casa editrice non ha delle motivazioni economiche valide per dimezzare il personale: in effetti, il 2011 si \u00e8 chiuso in positivo di 4 milioni di euro. Nel piano di ristrutturazione presentato dalla G+J/Mondadori si legge che il rilancio della casa editrice sar\u00e0 realizzato attraverso un rafforzamento del marchio Focus e una maggiore attenzione verso i prodotti multimediali. Come questo si debba per forza tradurre nel licenziamento di 36 giornalisti e 24 grafici non \u00e8 ben chiaro. Al di l\u00e0 dei posti di lavoro persi, comunque, mi preoccupano gli effetti negativi che questa ristrutturazione editoriale avr\u00e0 sul settore della comunicazione scientifica in Italia. Curiosamente, nello stesso momento in cui si decide di chiudere questi importanti canali di informazione, appare in edicola la rivista Kazzeng.. ehm volevo dire Voyager. E\u2019 una coincidenza tragica. La scienza conta ancora qualcosa in questo Paese? \n Non importa se avete a cuore l\u2019aspetto umano della vicenda o se invece siete pi\u00f9 preoccupati per il futuro della divulgazione scientifica italiana, l\u2019importante \u00e8 diffondere questo appello e sperare che i vertici della G+J/Mondadori cambino idea. Forse siamo ancora in tempo! \n Potete manifestare il vostro sostegno anche iscrivendovi al gruppo Facebook \u201cGli Esuberanti\u201d ."], "link": "http://mygenomix.wordpress.com/2012/10/17/la-fine-della-divulgazione-scientifica/", "bloglinks": {}, "links": {"https://www.facebook.com/": 1}, "blogtitle": "my GenomiX"}, {"content": ["Nel mondo, in particolare in quello anglosassone, \u00e8 forte lo stimolo dei blogger scientifici ad aggregarsi in vari network. Il capostipite \u00e8 stato scienceblogs.com, dal quale poi sono partite molte e varie esperienze, come Field of Science o il recente network di Scientific American. Molti di questi blogger partecipano a pi\u00f9 network o hanno anche un blog personale, spesso anche questo tarato sulla scienza. In Italia, invece, come in molti campi, siamo fermi da tempo al solo network degli autori de Le Scienze. Si prova a capire quali possono essere le possibilit\u00e0 di un network italiano e chi potrebbero essere i componenti di questo gruppo. \n di Gianluigi Filippelli e Moreno Colaiacovo \n [ Questo lavoro \u00e8 stato presentato oggi da G. Filippelli a Comunicare Fisica 2012 ] \n \n Il fenomeno dei weblog o pi\u00f9 comunemente dei blog \u00e8 in continua espansione: ad esempio dall\u2019ottobre 2006 all\u2019ottobre 2011, il numero di blog si \u00e8 quasi quintuplicato ( dati nielsen ). All\u2019interno di questo mondo in espansione una nicchia, pi\u00f9 o meno consolidata, \u00e8 occupata dai blog scientifici. \n \n In generale un blog \u00e8 di facile definizione: una pagina web aggiornata periodicamente attraverso un software apposito che permette anche l\u2019interazione con i lettori attraverso i commenti agli aggiornamenti (i post) scritti e pubblicati dall\u2019autore. Quando per\u00f2 si cerca di classificare i blog in grandi categorie, ci si trova di fronte a tutta una serie di sfumature, e a queste non sfuggono nemmeno i gi\u00e0 citati blog scientifici. \n \n Gi\u00e0 Walker, che, oltre ad essere uno dei primi blogger scientifici, ha scritto, insieme con Torill, il primo (o comunque uno dei primi) articoli dedicati allo studio di questa sottocategoria di blog (11) , in Blogging From Inside the Ivory Tower (1) distingueva tra due distinte tipologie: public intellectuals , che si occupa soprattutto del dibattito politico, e research blogs , centrato essenzialmente sul mondo della ricerca. In particolare questa seconda tipologia \u00e8 oggi quella maggiormente identificata come blog scientifico in senso stretto, e anche quella che presenta tutta una serie di sfumature cui si accennava poc\u2019anzi, come rivelato da molti studi e ribadito da Bora Zivkovic , blog editor di Scientific American , nel suo articolo \u201c Science Blogs: definition, and a history \u201c: \n Usually it is meant to be a blog that satisfies one or more of these criteria: blog written by a scientist, blog written by a professional science writer/journalist, blog that predominantly covers science topics, blog used in a science classroom as a teaching tool, blog used for more-or-less official news and press releases by scientific societies, institutes, centers, universities, publishers, companies and other organizations. \n Per gli scopi della discussione attuale, ha scarso interesse andarci ad occupare di blog scritti da scienziati ma che non trattano di scienza (vanno considerati blog scientifici anche questi?), ma potrebbe non essere cos\u00ec inutile distinguere il sottogruppo dei blog scritti da scienziati che per\u00f2 non si occupano della disciplina in cui si sono formati. Certo, in questi casi \u00e8 buona norma, seguendo ad esempio i consigli di Peppe Liberti , avere come fonte preferenziale un bravo ricercatore che prova a raccontare ci\u00f2 che succede nella sua disciplina, tuttavia il primo e pi\u00f9 importante criterio per valutare se un blog \u00e8 scientifico o meno sono l\u2019approccio e il metodo scelti dal blogger . \n \n Un buon modo per distinguere tra i vari blogger scientifici \u00e8 l\u2019aggregatore Research Blogging (RB), un progetto creato dal Seed Media Group , ora acquisito dal National Geographic , lo stesso del Seed Magazine e del famoso network di blog scientifici Science Blogs. RB \u00e8 un aggregatore multilingue (a differenza di Scienceseeker , che \u00e8 solo per i blog in lingua inglese, ma che funziona allo stesso modo se non meglio) che propone un portafoglio di blogger scientifici preventivamente valutati da una squadra di editor , che per l\u2019Italia sono tre: il gi\u00e0 citato Peppe Liberti insieme con Amedeo Balbi e Moreno Colaiacovo . Questa struttura dovrebbe garantire al lettore la seriet\u00e0 e la competenza del blogger innanzitutto nel trattamento degli argomenti strettamente legati con la disciplina di ciascuno degli iscritti, e pi\u00f9 in generale imponendo agli autori delle norme e delle regole sul metodo e sull\u2019approccio degli autori. Resarch Blogging, infatti, prevede che gli articoli aggregati siano dei commenti o degli approfondimenti strettamente legati alla letteratura scientifica accademica: in fondo a ogni post appaiono una o pi\u00f9 citazioni ad articoli pubblicati su riviste scientifiche peer-reviewed, una caratteristica che rende RB sinonimo di seriet\u00e0 e professionalit\u00e0. \n \n Oltre agli aggregatori tematici, per\u00f2, un\u2019altra possibile garanzia di qualit\u00e0 e competenza dei blogger proviene dai network di blog scientifici, che possono a loro volta essere distinti in due grandi tipologie: quelli di supporto agli editori cartacei classici, come il network di Scientific American, o quelli per cos\u00ec dire indipendenti, come Science Blogs o Field of Science. In entrambi i casi i network sono realizzati, per quel che riguarda i contenuti, essenzialmente da dottorandi o giovani ricercatori o anche insegnanti delle scuole superiori e solo sporadicamente da professori. \n \n D\u2019altra parte utilizzare i blog per comunicare la scienza presenta degli indubbi vantaggi: permette una condivisione della conoscenza, che pu\u00f2 essere sviluppata anche in modo collaborativo (2) (in questo caso attraverso ad esempio blog multi utente, network , o wiki ), \u00e8 un modo eccellente per comunicare la passione per il proprio campo di ricerca (2) , permette di partecipare in qualche modo al dibattito pubblico e mantenere la cittadinanza informata (2) , permette di restare in contatto con colleghi lontani o di stringere nuovi contatti (3) , di migliorare la propria scrittura anche in funzione della stesura di un articolo di ricerca (3) . \n They are a perfect tool for informal interactive discussions by allowing the authors to post an article about any topic they want and having visitors interact through comments (4) \n Nonostante tutti questi indubbi vantaggi, rilevati da vari studi basati pi\u00f9 che altro su (poche) interviste a blogger scientifici che lavorano in ambito accademico, e malgrado il loro crescente successo, questa tipologia di comunicazione non sembra ancora riscuotere consensi all\u2019interno delle istituzioni accademiche. Non \u00e8 solo una questione legata al tempo che bisogna concedere all\u2019attivit\u00e0 di blogging e pi\u00f9 in generale alla comunicazione (che gi\u00e0 da sola non \u00e8 una attivit\u00e0 generalmente ben vista), ma probabilmente anche legata alla cos\u00ec detta caduta delle gerarchie che di fatto avviene con l\u2019uso dei blog e la conseguente interazione (1) : \n In a well-known case study, Zuboff (1988) documented the tension created within a corporation when a computer-based electronic communication system was installed. The openness, inclusiveness, and anonymity of computer-mediated communication was antithetical to the organization\u2019s hierarchical structure; it facilitated the rise of democratic dialogue among workers, thereby placing stress upon traditional hierarchical roles. (Stephen and Harrison 768-69) \n In un certo senso i blog scientifici, che per comodit\u00e0 spesso vengono opposti ai soli giornalisti scentifici in una visione piuttosto semplicistica di una discussione pi\u00f9 ampia (5) , sono in effetti in contrapposizione anche con le stesse istituzioni accademiche non solo per le questioni poc\u2019anzi accennate, ma anche per la preferenza di queste ultime a veicolare la comunicazione attraverso metodi standard come i comunicati stampa, senza prendersi quella responsabilit\u00e0 diretta ricordata nell\u2019articolo di Ashlin e Ladle (2) . \n Ad ogni modo, una cosa \u00e8 certa: l\u2019efficacia dei blog sembra crescere quando questi riescono a fare rete, sia nel caso di un network vero e proprio, come quelli gi\u00e0 descritti, sia nel caso di reti costruite attraverso interazioni basate sui link o sui carnevali scientifici (in Italia abbiamo i Carnevali della Matematica , Fisica , Chimica , e dei Libri di Scienza , oltre all\u2019esperienza limitata nel tempo del Carnevale della Biodiversit\u00e0) o sugli aggregatori. \n \n Dei vari modi per creare una rete di discussione con altri blog, sicuramente l\u2019utilizzo dei link \u00e8 il pi\u00f9 semplice e immediato. E\u2019 interessante notare come Mar\u00eda Jos\u00e9 Luz\u00f3n Marco in Scholarly hyperwriting: The function of links in academic weblogs (6) abbia cercato di studiare proprio l\u2019uso dei link nei blog accademici, determinando una serie di usi per questa pratica (via hyperlink ): i link sono utilizzati per posizionarsi all\u2019interno di una comunit\u00e0 e costruire delle relazioni; per distribuire e organizzare le informazioni; per collaborare nella costruzione della conoscenza; per creare una identit\u00e0 per il blogger e/o il suo blog; per conversare; per pubblicizzare la propria ricerca; per aumentare la visibilit\u00e0 del blog. \n \n Tutti questi compiti possono essere supportati anche grazie ai gi\u00e0 citati aggregatori, e in particolare in ambito scientifico il primo e di maggior successo \u00e8 Research Blogging, che \u00e8 stato studiato in maniera abbastanza esaustiva da ben due articoli, Groth e Gurney (7) , concentratisi sui blog chimici, e Shema , Bar-Ilan e Thelwall (8) , che hanno generalizzato quello studio a tutte le categorie (fino ad ora la quasi totalit\u00e0 degli articoli sui blog scientifici era o di tipo editoriale o basato su campioni piuttosto piccoli, poche decine di blogger , e quindi il campione raccolto da RB si presta per uno studio certamente pi\u00f9 solido). E\u2019 evidente, come ricordano Shema et al. (8) , che non \u00e8 possibile studiare l\u2019intero gruppo dei blog scientifici, in ogni caso molto vasto, ma i criteri di selezione e gestione di RB rendono questo database un ottimo campione per esaminare lo stato di salute della blogosfera scientifica. \n \n Dalla combinazione dei risultati dei due studi (con il secondo che conferma e generalizza il primo), risulta che la discussione scientifica tra i blog iscritti all\u2019aggregatore \u00e8 pi\u00f9 immediata rispetto a quella della letteratura tradizionale (come ricorda Larry Moran A scientific journal is not the right vehicle for debate and discussion (9) ), \u00e8 pi\u00f9 contestualmente rilevante, si concentra sulla scienza di alta qualit\u00e0, si concentra sulle implicazioni non tecniche della scienza. \n \n Nell\u2019ottica di gettare le basi per un network vero e proprio di blog scientifici in lingua italiana, sulla falsariga di quelli citati in precedenza, noi crediamo che proprio RB possa rappresentare un ottimo punto di partenza per realizzare una rete che sia una fonte affidabile e dinamica di approfondimento sul mondo della ricerca. Per questo motivo, siamo andati a spulciare un po\u2019 nelle statistiche dei blogger italiani presenti sul progetto RB. Dai dati raccolti emerge immediatamente una differenza rispetto all\u2019analisi pubblicata su PLoS : la blogosfera italiana ha nella fisica, nella matematica e nelle discipline direttamente correlate i maggiori punti di forza. Questo dato si spiega da un lato con una maggiore presenza di blogger appartenenti a questa categoria, dall\u2019altro anche con una maggiore prolificit\u00e0 degli stessi: \n \n \n \n D\u2019altra parte, nel periodo preso in esame (tutto il 2011), dopo una frequenza di utilizzo abbastanza elevata, l\u2019uso della piattaforma si \u00e8 stabilizzato su una cifra tra i 20 e i 30 post aggregati al mese (dato che per il 2012 sembra si debba correggere al ribasso): \n \n Un altro dei possibili vantaggi che potrebbe portare l\u2019apertura di un network di blog scientifici sta anche nella possibilit\u00e0 di poter semplificare i rapporti con le istituzioni accademiche e i loro uffici stampa da una parte, e con i giornalisti dall\u2019altra. Per la loro natura di prodotto ibrido, spesso creato da esperti di scienza con il pallino della divulgazione, i blog scientifici si prestano infatti molto bene a svolgere il ruolo di intermediario tra le universit\u00e0 e i media tradizionali. Un network di blog scientifici consentirebbe di sfruttare al meglio questo aspetto. \n \n Parallelamente alla creazione del network , sarebbe opportuno interagire con il mondo dei social network e promuovere in questo modo le attivit\u00e0 dei blogger iscritti: il supporto di un account social per tutto il progetto, cos\u00ec come le interazioni tra gli account dei singoli componenti della rete con altri blogger scientifici e con i propri lettori possono contribuire al successo e alla visibilit\u00e0 dell\u2019iniziativa, come anche indirettamente mostrato dai dati pubblicati su PLoS (8) e pi\u00f9 direttamente nel caso di articoli scientifici i dati raccolti da Melissa Terras (10) . Sono tutti aspetti che vanno inevitabilmente curati, senza per\u00f2 dimenticare il punto centrale: i blog e i loro autori. \n \n In quest\u2019ottica il profilo ideale di ciascuno dei blogger sembra essere quello di ricercatori ed esperti (anche non afferenti al mondo accademico) nel proprio campo con un minimo di esperienza nel blogging scientifico. Gli iscritti a Research Blogging, ad esempio, sembrano incarnare perfettamente la figura del blogger richiesto per un simile progetto. Sono infatti proprio la qualit\u00e0 dei contenuti e la seriet\u00e0 dei componenti del network a determinare, secondo noi, il buon esito dell\u2019iniziativa. \n \n Con questo post intendiamo stimolare la blogosfera scientifica italiana, composta fino a questo momento da autori indipendenti, a prendere in considerazione l\u2019ipotesi di aggregarsi in un network e fare rete. Ovviamente, il fatto che un simile progetto non sia ancora stato realizzato in tutti questi anni ci fa pensare che potrebbero esserci dei problemi e degli ostacoli intrinsecamente legati alla situazione italiana, ed \u00e8 anche di questo che vorremmo discutere: quali sono queste difficolt\u00e0? Sono davvero insormontabili? Noi siamo convinti che fare rete possa essere importante per amplificare gli effetti positivi del blogging scientifico, gi\u00e0 menzionati pi\u00f9 volte in questo post, e vogliamo capire come fare per attuare un progetto che abbia buone possibilit\u00e0 di successo. Come cantavano i Judas Priest negli anni 80: United we stand, united we never shall fall . \n \n Oppure, scritto in altri termini: \n Our mission is to build a community of like-minded individuals who are passionate about science and its place in our culture, and give them a place to meet \n(dal sito di ScienceBlogs via Eva Amsen ) \n \n(1) Jill Walker. Blogging From Inside the Ivory Tower , pages 127\u2013138. Peter Lang, 2006. \n(2) Alison Ashlin, Richard J. Ladle (2006). Environmental Science Adrift in the Blogosphere Science, 312 (5771) DOI: 10.1126/science.1124197 \n(3) Kjellberg, Sara. \u201c I am a blogging researcher: Motivations for blogging in a scholarly context \u201d First Monday [Online], Volume 15 Number 8 (14 July 2010) \n(4) Eva Amsen (2008). Who Benefits From Science Blogging? Hypothesis, 4 (2), 10-14 DOI: 10.5779/hypothesis.v4i2.56 \n(5) Alice Bell, Has blogging changed science writing? . Journal of Science Communication, vol.11, n.1 (2012) \n(6) Mar\u00eda Jos\u00e9 Luz\u00f3n (2009). Scholarly hyperwriting: The function of links in academic weblogs Journal of the American Society for Information Science and Technology, 60 (1), 75-89 DOI: 10.1002/asi.20937 \n(7) Groth, Paul and Gurney, Thomas (2010) Studying Scientific Discourse on the Web using Bibliometrics: A Chemistry Blogging Case Study . In: Proceedings of the WebSci10: Extending the Frontiers of Society On-Line, April 26-27th, 2010, Raleigh, NC: US. \n(8) Hadas Shema, Judit Bar-Ilan, Mike Thelwall (2012). Research Blogs and the Discussion of Scholarly Information PLoS ONE, 7 (5), 1-8 DOI: 10.1371/journal.pone.0035869 \n(9) Laura Bonetta (2007). Scientists Enter the Blogosphere Cell, 129 (3), 443-445 DOI: 10.1016/j.cell.2007.04.032 \n(10) Melissa Terras, The Impact of Social Media on the Dissemination of Research: Results of an Experiment . Journal of Digital Humanities, vol.1, n.3, (2012) \n(11) Torill Mortensen, Jill Walker. Blogging thoughts: personal publication as an online research tool in Researching ICTs in Context , University of Oslo (2002)"], "link": "http://mygenomix.wordpress.com/2012/10/11/united-we-stand-siamo-pronti-per-fare-network/", "bloglinks": {}, "links": {"http://blogs.scientificamerican.com/": 1, "http://scienceseeker.org/": 1, "https://bora.uib.no/": 1, "http://xmau.com/": 1, "http://seedmediagroup.com/": 1, "http://hyperlink.egloos.com/": 1, "http://www.carnevaledellachimica.it/": 1, "http://www.scienzaexpress.it/": 1, "http://citeseerx.psu.edu/": 1, "http://www.interlae.com/": 1, "http://carnevaledellafisica.blogspot.com/": 1, "http://blog.nielsen.com/": 1, "http://jcom.sissa.it/": 1, "http://researchblogging.org/": 1, "http://dropseaofulaula.blogspot.it/": 1, "http://blog.focus.it/": 1, "http://journalofdigitalhumanities.org/": 1, "http://agenda.infn.it/": 1, "http://journal.webscience.org/": 1, "http://firstmonday.org/": 1, "http://mygenomix.wordpress.com/": 1, "http://dx.doi.org/": 5}, "blogtitle": "my GenomiX"}]